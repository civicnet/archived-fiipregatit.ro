![Adăugare ghid](https://fiipregatit.ro/app/uploads/2018/02/Ghiduri-‹-fiipregătit-ro-—-WordPress.png)

Selectați din sidebar-ul din partea stângă opțiunea `Ghiduri`, apoi `Add new`.

În pagina de adăugare ghid nou, avem o listă de opțiuni pe care le putem completa. Cele marcate cu asterisc sunt obligatorii:

![Câmp obligatoriu](https://fiipregatit.ro/app/uploads/2018/02/camp_obligatoriu.png)

## Nume eveniment

Este important ca acesta să fie strict numele evenimentului (ex: cutremur, vijelie, avalanșă, etc.) deoarece este afișat în mai multe locuri pe site, poate cel mai proeminent în cartogramele care reprezintă evenimentul. De reținut este faptul că formatarea numelui se face automat în funcție de zona de pe site unde este listat (ex: transformarea numelui în litere mari, doar capitalizat, etc.)

![Cartogramă eveniment](https://fiipregatit.ro/app/uploads/2018/02/carto_eveniment.png)

## Pregătire înainte, după și în timpul evenimentului

Cele trei câmpuri pentru detalierea pașilor ce trebuie făcuți înainte, după și în timpul evenimentului oferă opțiunea de formatare a textului prin toolbar-ul de deasupra câmpului:

![Toolbar](https://fiipregatit.ro/app/uploads/2018/02/toolbar.png)

Dintre opțiunile prezentate în toolbar, cea mai proeminentă este cea de listă nenumerotată, reprezentată în toolbar cu simbolul ![Listă](https://fiipregatit.ro/app/uploads/2018/02/lista.png). Folosind această opțiune de listă, conținutul afișat pe site va fi modificat astfel încât lista să fie mult mai proeminentă:

![Afișare listă](https://fiipregatit.ro/app/uploads/2018/02/afisare_lista.png)

## Informații adiționale

Dacă se dorește adăugarea de conținut text despre tipul de eveniment introdus, dar fără legătură cu recomandările legate de acesta, se poate folosi câmpul "Informații adiționale".

## Video ajutător

În cazul în care există un video explicativ/ajutător, uploadat pe YouTube sau Vimeo, acesta poate fi afișat și pe site cu ajutorul câmpului "Video ajutător". Nu trebuie decât să introduci URL-ul video-ului în câmp și să aștepți încărcarea acestuia în pagină pentru a confirma că URL-ul este corect:

![Animație video ajutător](https://fiipregatit.ro/app/uploads/2018/02/AwesomeScreenshot-2018-02-13T18-21-45-588Z.gif)

## Ghidul PDF

Un câmp de upload simplu, acceptă doar fișiere `.pdf`, cu dimensiune maximă de 20Mb.

## Pictogramă eveniment

Această pictogramă este folosită pe site la afișarea cartogramelor de eveniment. Recomandăm folosirea uneia dintre cartogramele puse la dispoziție în mod special pentru acest site, deoarece acestea trebuie să fie în același stil cu restul elementelor, dar să se și încadreze corect în spațiul destinat lor.

## Ghiduri similare

Acest câmp vă permite afișarea ghidurilor similare, sau recomandate. Sub fiecare pagină de ghid sunt afișate ghiduri recomandate. Aceste ghiduri sunt fie:

- Ghidurile selectate în acest câmp
- Dacă nu e selectat niciun ghid în acest câmp, atunci se vor afișa ghiduri aleatorii

Câmpul se comportă asemenea unui câmp auto-complete, oferind posibilitatea de a alege din lista de ghiduri deja introdusă:

![Ghiduri similare](https://fiipregatit.ro/app/uploads/2018/02/similare.png)


## Galerie foto

Fiecare ghid poate fi însoțit de o galerie foto. Aceasta se poate popula folosind widget-ul din partea dreaptă a paginii de introducere ghid-uri, și folosește ca mediu de stocare librăria WordPress, ceea ce înseamnă că se pot refolosi imagini utilizate în campanii sau în alte zone pe site.

![Galerie](https://fiipregatit.ro/app/uploads/2018/02/galerie.png)


## Publicarea ghidului

Ghidul nu se publică pe site până când nu se selectează "Publish" din panoul de administrare:

![Publish](https://fiipregatit.ro/app/uploads/2018/02/publish.png)
